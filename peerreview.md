{% include navbar.html %}{% include top-box.html %}
# Peer-review av vitenskapelig arbeid

Peer-review av vitenskapelig arbeid har til vanlig to formål: 1) gi en tredjepart informasjon om kvaliteten til materialet (f.eks. en editor på en vitenskapelig tidskrift, en arbeidsgiver), og 2) gi forfatterne til arbeidet informasjon om hvordan de kan forbedre kvaliteten og lesbarheten av materialet. 

Når en skriver en peer-review rapport er det viktig å prøve å formidle styrker og svakheter tydelig og konstruktivt, slik at både tredjepart og forfatterne forstår disse og kan agere på dem. 

En peer-review har ofte tre deler:
1. En oppsummering av inneholdet i materialet
2. En overgripende evaluering av kvaliteten på arbeidet
3. Detaljerte kommentarer på deler og aspekter i arbeidet som den som evaluerer mener burde utbedres

Under finner dere spørsmål som dere kan bruke til støtte da dere evaluerer de to masteroppgavene.

## Oppsummering av oppgaven:
1.	Hvilke(t) spørsmål prøver oppgaven å besvare?
2.	Hvilken metode og data bruker forfatterne til å besvare spørsmålet?
3.	Hvordan mener forfatterne at studien bidrar til ny kunnskap?
4.	Hva er de viktigste funnene i studien?
5.	Hva er policy-implikasjonene fra funnene?

## Overgripende evaluering av oppgaven:
1.	I hvilken grad er forskningsspørsmålet interessant og relevant fra et samfunnsøkonomisk perspektiv? Klarer forfatterne å formidle dette i artikkelen (er motiveringen forankret i samfunnsøkonomisk teori)?
2.	I hvilken grad viser forfatterne at de bidrar med ny kunnskap? Går de igjennom relevant litteratur, gjør rede for hva vi vet per idag om temaet og hvilke spørsmål som gjenstår? Forklarer de hvordan studien bidrar til økt kunnskap på en forståelig måte? 
3.	I hvilken grad klarer forfatterne å besvare forskningsspørsmålene/teste hypotesene? Er data og metode adekvat?
4.	I hvilken grad har resultatene, og tolkningen av disse, støtte i data?
5.	Hvor enkelt vanskelig er det å lese og følge med i teksten i oppgaven? Er strukturen logisk? Hvordan er kvaliteten på språk og tekst?

## Detaljerte kommentarer:

Hvilke er de største svakhetene i oppgaven? Lag en kommentar for enhver av disse svakhetene. Beskriv problemet - er det stort eller litet? Dersom det er mulig, gi råd om hvordan problemet kan løses. 

NB: hvor "svake" svakheterne (eller hvor store problemene) er vil variere fra arbeid til arbeid. Deres oppgave er å finne de største svakhetene i oppgaven, selv om disse er relativt ubetydelige.  

