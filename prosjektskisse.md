{% include navbar.html %}  {% include top-box.html %}
# Mal prosjektskisse

Det finns ikke noen "fasit" til hvordan en prosjektskisse skal se ut. Eksakt disposisjon og innhold avhenger både fagfeldt og mottakere til skissen (f eks ulike type forskningsfinansiærer). 

Felles for alle prosjektskisser er likevel at de beskriver:

* Målet med forskningsprosjektet - tematikk og overgripende forskningsspørsmål
* Motivering til hvorfor temaet er viktig generelt og spesifikt for fagområdet
* Hva vi vet om temaet og forskningsspørsmålet per idag
* Hvordan forskningsspørsmålet passer inn i større teoretisk sammenheng
* Hvordan prosjektet vil bidra til økt kunnskap
* Plan for gjennomføring av prosjektet

Her under er et eksempel på hvordan en prosjektskisse kan struktureres

## Introduksjon
Introduksjonen skal gi leseren en oversikt av hva prosjektet handler om, hvorfor dette temaet er viktig å studere fra et samfunnsøkonomisk perspektiv, og hvordan prosjektet bidrar med ny kunnskap. 

* Beskriv det overgripande temaet/forskningspørsmålet som prosjektet har til mål å besvare.
* Bruk samfunnsøkonomisk teori, empirisk forskning, og eventuelt andre kilder (f.eks. nyhetsmedia) til å motivere hvorfor temaet er interessant fra et samfunnsøkonomisk ståsted.
* **Oppsummer** tidligere forskning på temaet og "kunnskapshull"
* **Oppsummer** hvordan prosjektet bidrar til å redusere disse "kunnskapshullene".
   * Spesifikke forskningsspørsmål
   * Data
   * Statistisk metode      

## Tidligere forskning
Denne seksjonen skal gi leseren en oversikt over forskning på det mer overgripende temaet til prosjektet og detaljert innsikt i forskning som er nært relatert til forskningsspørsmålet som prosjektet har som mål å besvare. Dette vil hjelpe leseren å sette seg in i forskningsfeldtet og gi leseren mulighet å evaluere i hvilken grad prosjektet fører til (substansiell) ny kunnskap. Det vil i tillegg vise at forfatterne har tilstrekkelig kunnskap for å gjennomføre prosjektet. 

* Oppsummere tidligere forskning som er relatert til forskningspørsmålet i prosjektet, men som ikke er svært nært relatert.
    * Husk å definer økonomiske begreper (kortfattet)
* Gi en mer detaljert beskrivelse av tidligere forskning som er nært relatert (svært relevant) til forskningsspørsmålet i prosjektet.
* Diskuter behovet for ny forskning på temaet: identifiser "hull" i forskningslitteraturen. Disse "hullene" kan være at tidligere forskning ikke har stilt viktige spørsmål, eller mangler i metoden som denne forskningen har brukt (datakilder eller statistisk metode).

## Teoretisk rammeverk
Denne seksjonen har tre formål:
1. Gi leseren en forståelse for hvordan det overgripende forskningsspørsmålet i prosjektet passer inn i samfunnsøkonomisk teori.
2. Gi leseren en dybde-forståelse for de økonomiske mekanismene som ligger bak "problemet" og forskningsspørsmålet.
3. Motivere hypoteser som blir testet i prosjektet

Seksjonen kan inneholde analyse av en matematisk modell, men trenger ikke å gjøre det. 

* Gi en kortfattet beskrivelse av den teoribildning som forskningsspørsmålet hører hjemme i generelt (f.eks. arbeidsmarkedsøkonomi, økonomisk vekst, atferdsøkonomi). Oppsummerer viktige konklusjoner og/eller antakelser fra denne teoribildningen.
* Gi en detaljert beskrivelse av den teori som forskningsspørsmålet er tett knyttet opp imot, dersom en slik teori eksisterer.
* Beskriv de teoretiske mekanismene som er relevante for hypotesene i prosjektet

### Hypoteser
* Beskriv hypotesene som testes i prosjektet
  
## Metode
Formålet med metode-seksjonen er å hjelpe leseren forstå hvordan forskningsspørsmålene blir besvarte i prosjektet. Leseren skal videre ha tilstrekkelig informasjon for å kunne evaluere i hvilken grad metoden *klarer* å teste hypotesene. 
  
### Data
* Beskriv datakilder som vil benyttes til å besvare forskningspørsmålet/teste hypotesene.
    * Beskriv karakterstrekk ved disse kildene (f.eks utvalg, innsamlingsmetode)
* NB: Dersom dere planlegger å samle inn data selve må dere beskrive metoden for dette her (f.eks rekrutteringsmetode, design på spørreskjema eller eksperiment)
* Beskriv variabler dere planlegger å bruke i den empiriske analysen
   * Avhengig variabel
   * Forklarende variabler knyttet direkte til hypotesene
   * Kontrollvariabler 

#### Datainnsamlingsplan
* Beskriv tidplanen for datainnsamling
  
### Økonometrisk strategi
* Presenter en ligning som inkluderer de variabler som ble beskrevet i data-avsnittet. Husk å forklare alle deler i ligningen i teksten. 
* Beskriv de hensyn som må tas for å kunne teste hypotesene og eventuelle utfordringer gitt det datamaterial som skal brukes i analysen.
* Beskriv den økonometriske metode som blir brukt til estimere modellen. 
* Beskriv hvordan dere (den økonometriske strategien som dere bruker) håndterer eventuelle utfordringer.
  

### Risikoanalyse
Formålet med denne seksjonen er å identifisere potensielle utfordringer for prosjektets gjennomføring, og tiltak for å redusere risikoen at disse utfordringene fører til at målene til prosjektet ikke oppnås.

Beskriv eventuelle problemer som kan oppstå, og hvordan dere planlegger å håndtere disse problemene. Eksakt hvilke temaer som skal tas opp i risikoanalysen varierer fra prosjekt til prosjekt, men to temaer skal alltid belyses:

* Data: finns det noen utfordringer med å få tilgang til data, eller er usikkerhet knyttet til i hvilken grad data klarer å besvare forskningsspørsmålene?
* Forskningsgruppen: finns det noen risiko at medlemmer i forskningsgruppen "forsvinner"? Hvordan ser arbeidsbyrden ut sammenlignet med forskningsgruppens kapasitet? finns det risiko at arbeidsfordelingen i gruppen blir skjev? Hvordan vil eventuelle konflikter i forskningsgruppen håndteres?

Husk å beskriv hvordan dere håndterer utfordringene. 
